---
templateKey: blog-post
title: Così misuro la User Experience di una Web App
date: 2018-11-18T15:04:10.000Z
description: L'esperienza degli utenti ha un valore? Quando posso dire di aver migliorato le performance di un sito? Ecco le mie risposte.
category: User Experience
tags:
  - User Experience Design
  - Indicatori di performance
  - Usabilità
  - Web App
heroImage: ../../img/chemex.jpg
---


Alcune volte mi è capitato di essere coinvolto in progetti dove gli obiettivi erano molto vaghi, le richieste passavano dal voler vendere di più all'avere più traffico con un perentorio: adesso fate voi! Chiaramente senza quantificare gli obiettivi e con un così ampio spettro di azioni, ogni intervento sarebbe stato fallimentare in partenza.

Per questo è sempre importante mettere in chiaro da subito i KPI, Key Performance Indicators, ovvero gli indicatori di prestazione, l'insieme degli indicatori che permettono di misurare le attività o i processi svolti dagli utenti.

###L'importanza dei KPI
Molto spesso gli studi di User Experience si avvicinano a quelli web marketing, e spesso anche gli obiettivi coincidono come aumentare la revenue, diminuire i costi o estendere i market share.

Definiti gli obiettivi, identifico le strade per raggiungerli attraverso dei criteri. Questo può significare generare più leads, ridurre le richieste di supporto o aumentare le condivisioni sui social media.

A questo punto rendo quantificabili e misurabili questi criteri. Per esempio, generare più leads può essere quantificato dal numero di contatti iscritti al form, mentre ridurre le richieste di supporto dal numero dei ticket di supporto aperti.

In questo modo posso delineare i KPI.

###I KPI e la User Experience
Generalmente divido gli indicatori in tre grandi aree:

####Usabilità
Per misurare l'usabilità mi baso principalmente su:

- Task Success Rate: in che percentuale gli utenti sono capaci di completare dei task critici
- Time To Complete Task: quanto tempo impiega in percentuale un utente per completare attività essenziali
- Error Rate: quanto spesso gli utenti fanno errori quando provano a completare un task
- The System Usability Scale: un questionario strutturato per misurare la percezione dell'usabilità degli utenti
- Task Performance Indicator: un valore che combina più criteri per giudicare la facilità d'uso generale

####Coinvolgimento
Per misurare il coinvolgimento mi focalizzo su:

- Attention minutes: quanto tempo un utente presta attenzione ai contenuti
- First Impressions: come reagiscono gli utenti al primo accesso
- Interactions: quanto spesso gli utenti commentano, condividono o esprimono il parere sul contenuto appena visionato
- Net Promoter Score: un valore che esprime quanto un utente raccomanderebbe il prodotto ad altri
- Interaction depth: quante volte l'utente clicca durante la navigazione

####Conversione
La conversione è molto spesso legata al fatturato vero e proprio e si misura attraverso le:

- Conversion Rates: la misura di quanto l'utente è persuaso ad agire nella direzione richiesta

La conversione è relativamente facile da tracciare, per un E-Commerce si tratta di tracciare le vendite dei prodotti, per una Service Agency si tratta di Leads generati. La conversion rates va declinata in tanti controlli di performance che variano in base all'ambito.

###Conclusione
Come per il web marketing anche nella UX possiamo misurare l'esperienza degli utenti attraverso i KPI, fattori fondamentali per capire se un qualsiasi investimento ha un ritorno economico, se rientra nei tempi previsti o se bisogna invece aggiustare le valutazioni. Migliorare la User Experience significa analizzare i KPI e agire di conseguenza per una variazione di quegli indicatori.